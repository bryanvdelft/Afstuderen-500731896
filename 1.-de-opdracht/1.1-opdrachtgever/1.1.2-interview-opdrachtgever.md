# 1.1.2 Interview opdrachtgever

Om een aantal vragen die ik had betreft mijn project te laten beantwoorden heb ik een interview gehouden met mijn opdrachtgever \(D. Guijt, persoonlijke communicatie, 25 februari 2019\), hieronder een samenvatting van dit gesprek.

## Interview

**Wat is de doel van de site?**  
Het belangrijkste doel van de nieuwe website is om nieuwe klanten te winnen. ze willen de grotere klanten aanspreken. Voorheen hebben ze veel kleine bedrijven geholpen aan een website, dit is niet meer de instelling van het bedrijf. 

De portfolio is een belangrijk deel van de nieuwe website. Er moeten aparte pagina’s komen voor de cases die zijn gedaan. Deze moeten gevuld worden met content zoals foto’s, wireframes, designs, mock-ups enz. 

Als laatste moet het online marketing een grotere positie krijgen op de site. Hier is het bedrijf later mee begonnen. Het moet duidelijk worden dat de klant een website en een online marketing abonnement kan afnemen. 

**Wat is de ambitie van het bedrijf?**   
Het bedrijf wil dus graag af van de kleinere klanten die veel tijd kosten en tegelijkertijd relatief weinig opleveren. De ambitie is om landelijk bekend te worden als webdesign bureau. 

Ook wil het bedrijf graag meer webshops doen ipv. websites. Een webshop is goed te combineren met een online marketing abonnement. Zo kunnen ze dit als pakket verkopen. 

**Wat voor soorten functionaliteiten/elementen zou je graag terug zien op de site?**   
Canvas is een techniek die de opdrachtgever interessant vind. Met deze techniek kan je de muis bijvoorbeeld veranderen of je kan tekenen in de browser. Er is veel mogelijk en dit zorgt ervoor dat de site uitstijgt boven een standaard pagina. 

Daarnaast moeten er ‘kleine’ animaties terug komen. Buttons die kleine hover animaties hebben. Maar ook elementen die langzaam in-faden of inspringen. 

**Wat zijn de grootste concurrenten en wat voor bedrijven zijn voorbeelden?**  
Concurrenten: Outlands, Dunepebbler, acegroup.

Inspiratie: Built in Amsterdam, WebNL.

**Wat mis je op de huidige website?**

Ook is het een idee om meer te doen met actualiteiten zoals een blog. In deze blog kunnen tips, tricks en grappige items komen over het vakgebied en het kantoor. Daarnaast is het goed voor de vindbaarheid op Google.

**Ideeën over het font/kleurgebruik/huisstijl, blijft deze hetzelfde of zijn er veranderingen?**

De kleuren blijven hetzelfde, dit zijn oranje, wit en zwart. De ondertitel van het bedrijf ‘webdesignstudio’ is wel aan verandering toe. Het is meer dan dat aangezien er ook online marketing wordt gedaan. Dit is een onderdeel waar ik nog onderzoek naar kan doen als ik daar tijd voor zou hebben.

Er mag wel geëxperimenteerd worden met kleurgebruik. Een trend is nu gradiënts, dit mag ook zeker terugkomen. Bij de cases pagina is het ook interessant om de huisstijl van de klant te laten zien.

**Wat zijn elementen op de huidige pagina die je goed vind? Wat wil je graag behouden?**  
De chat functie is een onderdeel die veel gebruikt wordt door de bezoekers van de site. Ook zijn de reviews belangrijk om terug te laten komen. Het fotogrid die nu gebruikt wordt om de klanten te laten zien moet ook op een bepaalde manier terug komen op de nieuwe site.



