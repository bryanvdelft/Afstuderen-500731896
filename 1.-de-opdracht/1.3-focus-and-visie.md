# 1.3 Focus & Visie

## Focus

Mijn taak was om voor dit probleem een oplossing te vinden. De opdracht was om de nieuwe 2nd Chapter website te ontwerpen en te ontwikkelen in HTML/CSS & Javascript. 

Ik ben vier jaar geleden begonnen met CMD omdat ik graag visual designer wilde worden. In de afgelopen jaren is hier front-end bijgekomen dankzij mijn eerste stage. Ik was dan ook opzoek naar een afstudeeropdracht waar ik deze twee vakgebieden kon combineren. 

In deze opdracht heb ik het hele proces doorlopen van een website bouwen. Ik heb de website zelf ontworpen, getest en gebouwd. Omdat hier de focus van mijn project ligt heb ik wat minder tijd besteed aan het onderzoek en wat meer aan het ontwikkelen van de website.

Voor mij was de ontwikkeling van de website de grootste uitdaging van dit project. Vooral het gebruik van Javascript is voor mij vrij nieuw, hier heb ik dan ook veel tijd aan besteed. 

## Visie

**Wat zou een goede oplossing zijn als je kijkt naar de behoefte van alle stakeholders?**  
Een website waar de bezoekers snel in contact kunnen komen met het bedrijf. Voordat ze contact opnemen moeten ze dat wel eerst willen met het bedrijf. Hier kan de nieuwe website aan bijdragen. De nieuwe website zal de nieuwste trends en ontwikkelingen volgen op heb gebied van \(web\)design. Technieken zoals CSS-animaties en CANVAS zullen gebruikt worden om de bezoeker een unieke ervaring te geven. Daarnaast moet de website zo opgezet worden dat hij goed te vinden is in Google. Hier zal ik dan ook goed onderzoek naar moeten doen.   

**Welke beperkingen gelden er voor je oplossing?**  
Het is een website, wat er gelijk voor zorgt dat de oplossing te simpel kan zijn. Daarnaast zijn er tegenwoordig websites in alle soorten en maten, het is lastig om er nog bovenuit te springen. Een website verouderd tegenwoordig snel omdat het web, snel vernieuwd, met nieuwe technieken en trends. Ik moet de website zo bouwen en vormgeven dat hij nog een tijd mee kan. 

**Welke kansen moeten onderdeel zijn van je oplossing?**  
De nieuwe technieken op het gebied van webdesign. Er is tegenwoordig veel mogelijk met video, animaties, interactie en micro-transacties. Dit mag allemaal terug komen op het eindproduct. Daarnaast moet de website vooral gebruiksvriendelijk zijn. Er zijn veel studies naar gedaan om een website zo gebruiksvriendelijk mogelijk op te stellen, deze wil ik gebruiken waar mogelijk. Ook zijn er bepaalde richtlijnen bepaald voor web, hier wil ik onderzoek naar doen en vervolgens toepassen.

**Welke doelen wil je bereiken?**  
De bezoeker een unieke en gebruiksvriendelijke ervaring bezorgen. Ze moeten de gewenste informatie kunnen vinden. Het is ook belangrijk dat ze makkelijk en snel contact op kunnen nemen met het bedrijf.

De nieuwe 2nd Chapter website moet een website worden die zich kan meten met de websites van de grootste en beste \(web\)design studioâ€™s van de wereld.

