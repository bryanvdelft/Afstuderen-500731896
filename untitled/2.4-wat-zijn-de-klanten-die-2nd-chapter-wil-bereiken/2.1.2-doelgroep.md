# 2.1.2 Doelgroepen

Om tot een goed beeld van de doelgroep te komen heb ik in mijn onderzoek een empathy map en een persona gecreëerd. Nadat ik deze persona had gemaakt kwam ik erachter dat dit niet genoeg was. De doelgroep was onder te verdelen in 2 categorieën. Daarom heb ik uiteindelijk twee persona’s en twee empathy maps gemaakt. Daar kwamen onderstaande doelgroepen uit voort.

## Doelgroep 1

![](../../.gitbook/assets/austin-distel-1462320-unsplash.jpg)

Doelgroep één is een ondernemer die veel tijd op het internet doorbrengt. Ze zijn vaak jong en zijn opgegroeid met social media, internet en techniek. Ze weten hoe belangrijk een webshop/website is voor een onderneming. Daarom willen ze hier graag geld en tijd aan kwijt zijn. Kwaliteit boven kwantiteit is een belangrijk uitgangspunt voor deze categorie. Ze hebben een uniek bedrijf waar ze trots op zijn, dit willen ze ook online overbrengen via een webshop/website.



## Doelgroep 2

![Bron: https://www.pexels.com/photo/selective-focus-photograph-of-man-wearing-gray-suit-jacket-1138903/](../../.gitbook/assets/adult-businessman-ceo-1138903.jpg)

Doelgroep 2 is meer van de oude stempel. Ze zitten al lang in het ondernemersvak en gaan nu langzaam aan inzien dat je ook online een slag moet slaan om bij de concurrentie te blijven. Toch zijn ze nog wat huiver voor deze verandering. Ze weten daarnaast niet precies wat er allemaal mogelijk is en wat ze willen met hun online aanwezigheid. Ook vinden ze het zonde om er veel geld aan kwijt te zijn, zeker als ze niet direct resultaat zien. Ook willen ze niet teveel onderhoud aan de website doen.  


## Aanpak

De twee doelgroepen hebben een andere aanpak nodig. Doelgroep één zal enigszins meegaan met de design en web trends wat ervoor zorgt dat ze altijd moeiteloos door de nieuwste websites kunnen navigeren. Maar doelgroep twee zal moeite hebben als ik teveel ingewikkelde elementen op de website plaats. Daarom moet ik een goede balans zien te vinden tussen functionaliteit, design en content.

## Voorbeeld klanten

2nd Chapter heeft al een aantal klanten die zei zien als de ideale klant. Voorbeelden hiervan zijn [Hi-Tec](https://www.hts74.com/), [Mystic](https://www.mysticboarding.com/) & [Alfredo Gonzales](https://www.alfredogonzales.com/en/). Dit zijn bedrijven met jonge ondernemers en/of werknemers. Dit zorgt ervoor dat ze vaak begrijpen wat er op het web gebeurt. Daarnaast weten ze wat ze willen en wat er allemaal mogelijk is. Dit is een fijne manier van werken voor 2nd Chapter. Ze kunnen makkelijk communiceren en ze hoeven niet alles tot in de puntjes uit te leggen. Dit zorgt ervoor dat een project sneller verloopt en er weinig tot geen misverstanden ontstaan in het proces. 

