---
description: Aanbevelingen die ik heb voor mijn oprachtgever
---

# 5.4 Aanbevelingen

Ik ben een heel eind gekomen met de nieuwe site van 2nd Chapter. Echter om de website helemaal optimaal te maken en online te plaatsen moet er nog wel het een en ander gebeuren. 

### Aanpassingen door opdrachtgever

Mijn opdrachtgever Dennis Guijt is CEO van 2nd Chapter. Hij is de oprichter van het bedrijf en heeft dus het beste voor ogen hoe de nieuwe website eruit moet komen te zien. Hij is natuurlijk nauw betrokken geweest bij mij project maar hij heeft niet elke keuze die ik heb gemaakt meegemaakt. Daarom is een aanbeveling van mij om hem nog een keer door de site te laten lopen. Wat zou hij anders doen en wat mist die nog op de site. Zo komen we tot een resultaat die helemaal naar wens is met de opdrachtgever.

### Fotografie en video

Op de homepage heb ik een grote afbeelding geplaatst waar de bezoeker een kijkje krijgt in het kantoor. Mijn oorspronkelijke idee was om hier een video te plaatsen. Helaas heb ik niet de skills en de tijd om een video te maken, daarom zou dit uitbesteed moeten worden. Daarnaast kunnen er dan gelijk professionele foto’s/video’s gemaakt worden van het kantoor en de werknemers.

### Teksten

Om de site te optimaliseren zou ik nog een keer laten kijken naar de teksten op de pagina. Komt het duidelijk over en kan het misschien compacter en beter? Ik ben zelf geen tekstschrijver dus hier heb ik zelf niet veel aan kunnen veranderen of aanpassen. Een aantal teksten heb ik zelf geschreven, deze vragen sowieso nog om een tweede oog.

### Responsive

De website moet uiteraard volledig responsive gemaakt worden. Dit is iets wat ik zelf wel zou kunnen maar helaas geen tijd voor heb gehad. Dit zou dus nog gedaan moeten worden.

