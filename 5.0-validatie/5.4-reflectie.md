---
description: Mijn conclusie over mijn project
---

# 5.5 Conclusie

De beantwoording van mijn Design Challenge.

> #### **Hoe kan een technisch vooruitstrevende website die past bij 2nd Chapter, helpen om grotere \(potentiële\) klanten te bereiken.**

#### Is de website \(technisch\) vooruitstrevend?

Ja op veel punten wel. Ik heb uitgebreid onderzoek gedaan naar concurrenten en ik heb daar veel inspiratie uit gehaald. Ik denk dat de website qua design en idee mee kan met de grotere bedrijven in de branche. Ik ben uitgegaan van de nieuwste trends op het gebied van webdesign en deze sluiten goed aan bij de look en feel van 2nd Chapter. De website heeft nog wel wat aandacht nodig op het technische vlak. Ik heb niet alle ideeën uit kunnen werken die ik in gedachte had voor de website. Dit kwam door tijdsnood en omdat ik nog geen ervaring genoeg had met javascript. Daardoor is het noodzakelijk om iemand met meer ervaring en kennis op dit gebied nog een keer naar de code en de pagina te laten kijken.

#### Past de nieuwe website bij 2nd Chapter?

Ja, ik vind zeker dat de website bij 2nd Chapter past. Ik heb de huidige website gebruikt als basis voor mijn project. De \(huis\)stijl van 2nd Chapter heb ik gebruikt en aangevuld met wat elementen zoals de ‘outlined fonts’ en gradients. Daarnaast heb ik de naar aanleiding van mijn onderzoek wat trends gekozen die bij 2nd Chapter passen en op dit moment relevant zijn op het web. De content is aangepast naar de visie en doel van het bedrijf. De humor en luchtigheid komt terug evenals het unieke en maatwerk in de vorm van de a-symmetrische lay-out. Dit alles heeft geresulteerd in een website die nog een hele tijd mee kan als de bedrijfswebsite van 2nd Chapter.

#### Bereikt de website grotere \(potentiële\) klanten?

Dit punt is moeilijk om nu te beoordelen. Ik denk dat de klanten aangenaam verrast zullen worden door de nieuwe website. De pagina is stukken persoonlijker en de gegeven informatie is duidelijker en relevanter. Daarnaast is de pagina uniek en dankzij de techniek erachter zullen klanten zien wat wij kunnen als bedrijf. Ook kunnen we de website meer aanbevelen nu aan nieuwe klanten. Er kan bijvoorbeeld een social media campagne gestart worden om het bedrijf te promoten, dit is iets wat de opdrachtgever bij de vorige website niet wilde.

