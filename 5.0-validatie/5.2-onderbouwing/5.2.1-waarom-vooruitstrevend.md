---
description: Waarom is mijn website (technisch) vooruitstrevend?
---

# 5.1.2 Waarom vooruitstrevend?

## Cursor

Een custom cursor die toevoegt aan de gebruiksvriendelijkheid van de bezoeker, is een element wat je nog niet lang ziet op het web. De cursor die ik heb gemaakt is naast visueel aantrekkelijk ook nog handig in gebruik. Zo kunnen de gebruikers duidelijk zien wanneer iets een link en dus klikbaar is, de muis wordt dan aanzienlijk groter. 

Ook komt er soms een stuk tekst terug in de muis zoals 'bekijk' en 'drag'. Op deze manier is het direct duidelijk dat je met de muis kan slepen om meer content te zien. Deze functionaliteit is nog verder uit te breiden naar wens van de opdrachtgever. Een aantal ideeÃ«n die ik hierover heb zijn bijvoorbeeld verschillende iconen in de muis. Ik heb op de website al een pijl in de muis geplaatst, hier kan je nog meer interessante dingen mee doen.

## Animaties

Animaties zagen we vroeger vooral in video en nooit in dezelfde vorm op het web. Dit is de laatste tijd veranderd. Daarom heb ik het ook toegepast in mijn project. Elementen en zelfs hele secties laden pas in als de bezoeker er naartoe scrollt. Dit zorgt ervoor dat deze content meer opvalt voor de gebruiker. Ze zullen automatisch kijken naar deze animatie omdat het opvalt op een normaal statische website.

De gebruiksvriendelijkheid van de website wordt ook verbeterd door het gebruik van animaties. De content wordt pas ingeladen als de gebruiker op de juiste positie van de pagina is. Dit zorgt ervoor dat er niet direct bij het bezoeken van de pagina niet relevante content wordt ingeladen.

## A-symmetrische lay-out

Websites volgen vaak een vast stramien, dit gebeurt al jaren hetzelfde. Blok na blok en alles symmetrisch van elkaar. Vaak alles nog in dezelfde container breedte waardoor de gebruiker eigenlijk nooit verrast wordt. Mijn design is vooruitstrevend hierin, hij gaat mee met de laatste trends op het web. Je wil als webdesign studio een unieke website hebben die anders is dan de concurrentie op het web. Een a-symmetrische lay-out zorgt ervoor dat alleen jouw website er zo uit ziet. Uniek in zijn soort, net als 2nd Chapter beloofd naar zijn klanten. 

Het interessante aan zo'n lay-out is dat hij vrij eenvoudig is aan te passen in de loop der tijd. Ben je een bepaalde stijlkeuze zat dan kan je dit 'makkelijk' aanpassen. Toch de tekst links uitgelijnd i.p.v. rechts of toch de fonts een andere grootte of stijl? Omdat de website a-symmetrisch is en ook de stijl niet op elke pagina hetzelfde is kan je veel aan de site aanpassen zonder dat de alle pagina's aangepast moeten worden. 









