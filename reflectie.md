# Reflectie

Terugkijkend op het project heb ik een moeilijke opdracht op mij genomen. Waar de meeste afstudeerders een klikbaar prototype hebben gemaakt in programma’s als Adobe XD of Invision, ging het bij mij veel verder dan dat. Een volledig project van onderzoek naar design naar developen. Achteraf gezien heb ik het project een beetje onderschat. Vooral het Javascript coderen was erg uitdagend en hier ben ik veel tijd mee bezig geweest.

Ik kan wel stellen dat ik ontzettend trots ben op het resultaat. De uitdaging was groot maar daarom ben ik des te blijer dat ik het goed heb kunnen afronden. Ik ben in mijn werk niet snel tevreden over projecten Ik ben daarom ook altijd veel tijd kwijt aan designen tot de millimeter nauwkeurig. Ook heb ik dit project heel wat moeten aanpassen aan mijn designs. Dit heeft er voor gezorgd dat ik veel tijd verloren was en minder had voor het coderen van de website. Ondanks deze tijdnood heb ik toch een heel mooi eindresultaat weten neer te zetten. Ik heb hard gewerkt en ontzettend veel gedaan, ik hoop dat dit terug te zien is in het uiteindelijke resultaat.

Ondanks de uitdaging heb ik met veel plezier elke dag aan de opdracht gewerkt. Elke week kwam ik weer verder en werd ik opnieuw getest op mijn CMD kwaliteiten. De skills die ik afgelopen jaren heb opgedaan tijdens de opleiding zijn veelal terug gekomen in het project. Van onderzoek tot design tot coderen, bij alle onderdelen heb ik mijn kennis kunnen toepassen.

Als professional heb ik mezelf kunnen bewijzen in het vakgebied dankzij dit project. Ik heb aan mezelf laten zien dat ik een project in zijn volledigheid kan uitwerken. Ik heb kunnen sparren met de mensen bij 2nd Chapter, hier heb ik veel van geleerd. Er zijn dan ook veel dingen van het vak die ik wil en kan leren bij dit bedrijf.

Als ik nu naar mijn project kijk zie ik nog genoeg ruimte voor verbeteringen, die ik doormiddel van meer tijd had kunnen toepassen. Ik hoop dan ook dat ik na mijn opleiding van 2nd Chapter nog door kan werken aan de website. Het doel is uiteraard dat de website zo snel mogelijk in zijn totaal online gaat. Ik had graag alle pagina’s uit willen werken in zowel design als online. Ik heb wel ideeën over de andere pagina’s dus hier kan ik na wat onderzoek mee aan de slag. Daarnaast had ik nog meer willen proberen en oefenen met Javascript. Mijn code kan nog beter en er is zoveel mogelijk wat ik nog niet heb toegepast, dit hoop ik nog te kunnen doen.

Na het behalen van mijn diploma ligt er een full-time contract klaar bij 2nd Chapter. Mede dankzij dit project heb ik deze mogen ontvangen, hier ben ik dan ook ontzettend trots op. Ik kan veel leren bij dit bedrijf en ga er elke dag met plezier naartoe. Ik krijg veel verantwoordelijkheden en mag projecten zelf in zijn volledigheid uitvoeren. Mijn werk gaat dus qua proces erg lijken op het proces van dit project.

Als laatste wil ik nog mijn collega’s bij 2nd Chapter bedanken. Ze hebben me altijd geholpen als ik vragen had en mij voorzien van feedback en een hoop plezier tijdens het project. Ook wil ik Peter Buis bedanken voor het begeleiden van dit project. Ik heb veel gehad aan onze feedback sessies elke week.

